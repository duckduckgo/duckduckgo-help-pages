---
title: Microsoftin mainokset DuckDuckGo:n yksityisessä haussa
---

**Mainosten katselu on DuckDuckGo:n tietosuojaama.**

Teemme yhteistyötä useiden eri tietolähteiden kanssa DuckDuckGo-haun näyttämiseksi (esim. Microsoft-mainoksille, Apple-kartoille jne.). Kun tarkastelet hakutuloksia (mukaan lukien mainokset), me tai kumppanimme emme voi yhdistää hakujasi sinuun. Teknisesti tämä toimii niin, että emme tallenna mitään henkilökohtaisia tunnisteita (esim. IP-osoitetta) hakutermiesi kanssa, ja välitämme myös kaikki haut ja toiminnot kumppaneille kauttamme.

Poistuessasi sivustoltamme sinua koskevat muiden sivustojen käytännöt, mukaan lukien niiden tiedonkeruukäytännöt. Microsoftin mainosten osalta käytät myös Microsoft Advertisingin alustaa.

Lisätietoja saat DuckDuckGo:n tietosuojaselosteesta: https://duckduckgo.com/privacy.

**Mainosklikkauksia hallinnoi Microsoftin mainosverkosto.**

Microsoft ja DuckDuckGo ovat tehneet yhteistyötä luodakseen ainutlaatuisen hakuratkaisun, joka tarjoaa kohdennettuja mainoksia ja suojaa samalla yksityisyyttäsi. Jos klikkaat Microsoftin tarjoamaa mainosta, sinut ohjataan mainostajan sivulle Microsoft Advertisingin alustan kautta. Tässä vaiheessa Microsoft Advertising käsittelee koko IP-osoitteesi ja UA- eli käyttäjämerkkijonosi, jotta se voi prosessoida mainosklikkaukset ja sen perusteella veloittaa mainostajaa.

Muut hakukoneet yhdistävät mainosklikkauskäyttäytymisesi profiiliisi, jota voidaan käyttää myöhemmin mainosten kohdistamiseen kyseisessä hakukoneessa tai yleisesti internetissä. Kun sitä vastoin napsautat DuckDuckGo:ssa näkyvää Microsoftin tarjoamaa mainosta, Microsoft Advertising ei liitä mainosklikkauksiasi käyttäjäprofiiliin. Se ei myöskään tallenna tai jaa kyseisiä tietoja muuhun kuin kirjanpitotarkoitukseen.

Lisätietoja saat tutustumalla Microsoft-tietosuojaselosteeseen: https://privacy.microsoft.com.

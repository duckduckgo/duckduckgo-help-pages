---
title: Reclame de la Microsoft în funcția de căutare privată DuckDuckGo
category: Translated
order: 820
---

**Vizualizarea reclamelor este protejată de confidențialitatea DuckDuckGo.**

Suntem parteneri cu numeroase surse diferite de informații pentru a livra funcția de căutare DuckDuckGo (de ex., Microsoft pentru reclame, Apple pentru hărți etc.). Atunci când vizualizați rezultatele căutării (inclusiv reclamele), căutările dvs. nu pot fi legate de dvs., nici de noi, nici de partenerii noștri. Din punct de vedere tehnic, nu stocăm niciun identificator personal (de ex., adresa IP) împreună cu termenii dvs. de căutare și, de asemenea, intermediem toate solicitările către partenerii noștri.

Când părăsiți site-ul nostru, vă supuneți politicilor altor site-uri, inclusiv practicilor acestora de colectare a datelor. Pentru reclamele de la Microsoft, treceți și prin platforma Microsoft Advertising.

Pentru mai multe informații, consultați politica de confidențialitate DuckDuckGo: <https://duckduckgo.com/privacy>.

**Clicurile pe reclame  sunt gestionate de rețeaua publicitară Microsoft.**

Microsoft și DuckDuckGo s-au asociat pentru a crea o soluție unică de căutare care vă oferă reclame relevante, protejându-vă în același timp confidențialitatea. Dacă dați clic pe un anunț furnizat de Microsoft, veți fi redirecționat către pagina de destinație a agentului de publicitate prin intermediul platformei Microsoft Advertising. În acel moment, Microsoft Advertising va folosi adresa dvs. IP completă și șirul de utilizator-agent, astfel încât să poată prelucra corect clicul pe anunț și să taxeze în mod corespunzător agentul de publicitate.

Alte motoare de căutare asociază comportamentul dvs. legat de clicurile pe reclame cu un profil al dvs. care poate fi utilizat ulterior pentru a direcționa reclame către dvs. în motorul de căutare respectiv sau în conținutul vizualizat pe internet. În schimb, atunci când dați clic pe o reclamă furnizată de Microsoft care apare pe DuckDuckGo, Microsoft Advertising nu asociază comportamentul dvs. legat de clicurile pe reclame cu un profil de utilizator. De asemenea, nu stochează și nu distribuie aceste informații decât în scopuri de contabilitate.
Pentru mai multe informații, consultați politica de confidențialitate Microsoft: <https://privacy.microsoft.com>.

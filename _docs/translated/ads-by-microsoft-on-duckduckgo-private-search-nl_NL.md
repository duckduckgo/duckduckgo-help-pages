---
title: Advertenties van Microsoft in DuckDuckGo Private Search
category: Translated
order: 817
---

**De weergave van advertenties wordt beschermd door DuckDuckGo.**

We werken samen met veel verschillende informatiebronnen om DuckDuckGo Search aan te kunnen bieden (bijv. Microsoft voor advertenties, Apple Maps, enz.). Wanneer je zoekresultaten (inclusief advertenties) bekijkt, kunnen jouw zoekopdrachten niet aan jou worden gekoppeld, niet door ons, noch door onze partners. In de praktijk betekent dit dat we geen persoonlijke identificatiegegevens (bijv. IP-adres) met je zoektermen opslaan en dat alle verzoeken aan partners via ons worden verwerkt door middel van een proxy.

Wanneer je onze site verlaat, ben je onderworpen aan het beleid van andere sites, waaronder hun gegevensverzamelingsbeleid. Voor advertenties van Microsoft word je ook door het platform van Microsoft Advertising geleid.

Raadpleeg het privacybeleid van DuckDuckGo voor meer informatie: <https://duckduckgo.com/privacy>.

**Advertentieklikken worden beheerd door het advertentienetwerk van Microsoft.**

Microsoft en DuckDuckGo hebben samengewerkt aan het creÃ«ren van een unieke zoekoplossing die je relevante advertenties aanbiedt en tegelijkertijd je privacy beschermt. Als je op een door Microsoft aangeboden advertentie klikt, word je doorverwezen naar de bestemmingspagina van de adverteerder via het platform van Microsoft Advertising. Op dat moment zal Microsoft Advertising je volledige IP-adres en user-agent string gebruiken, zodat zij de klik op de advertentie juist kunnen verwerken en de adverteerder de kosten in rekening kunnen brengen voor het plaatsen van de advertentie.

Andere zoekmachines profileren jouw klikgedrag op advertenties, waardoor ze je later als doelgroep voor specifieke advertenties gebruiken, zowel in diezelfde zoekmachine als elders op het internet. Wanneer je echter op een door Microsoft aangeboden advertentie klikt die op DuckDuckGo wordt weergegeven, koppelt Microsoft Advertising je klikgedrag op advertenties niet aan een gebruikersprofiel. Zij zullen deze informatie ook niet opslaan of delen, met uitzondering van administratieverwerking.

Raadpleeg het privacybeleid van Microsoft voor meer informatie: <https://privacy.microsoft.com>.

---
title: Annonser gjennom Microsoft på DuckDuckGos private søk
category: Translated
order: 816
---

**Visningsannonser er personvernbeskyttet av DuckDuckGo.**

Vi samarbeider med mange ulike informasjonskilder for å levere DuckDuckGo-søk (f.eks. Microsoft for annonser, Apple for kart etc.). Når du viser søkeresultater (inkludert annonser), kan ikke søkene dine lenkes tilbake til deg, hverken av oss eller våre partnere. Måten dette fungerer på i teknisk forstand, er at vi ikke lagrer noen personlige identifikatorer (f.eks. IP-adresse) med dine søkeord, og vi fungerer som en proxy, eller stedfortreder, for alle henvendelser til partnere.

Når du forlater nettstedet vårt, blir du gjenstand for andre nettsteders retningslinjer, inkludert sistnevntes praksis for datainnhenting. For annonser fra Microsoft går du også gjennom Microsoft Advertising sin plattform.

Se personvernerklæringen fra DuckDuckGo for mer informasjon: <https://duckduckgo.com/privacy>.

**Annonseklikk administreres av Microsofts annonsenettverk.**

Microsoft og DuckDuckGo har slått seg sammen for å skape en unik søkeløsning som leverer relevante annonser til deg, og som samtidig verner om privatlivet ditt. Hvis du klikker på en annonse fra Microsoft, videresendes du til annonsørens landingsside gjennom Microsoft Advertising sin plattform. På dette tidspunktet vil Microsoft Advertising prosessere den fullstendige IP-adressen og brukeragentstrengen din, slik at de kan prosessere annonseklikk og belaste annonsøren riktig for plasseringen av annonsen.

Andre søkemotorer knytter annonseklikkene dine til en egen profil, som senere kan brukes for å rette annonser spesielt mot deg på den søkemotoren eller andre steder på Internett. Når du derimot klikker på en annonse fra Microsoft som dukker opp på DuckDuckGo, vil ikke Microsoft knytte annonseklikkene dine til en brukerprofil. De vil heller ikke lagre dele informasjon bortsett fra av regnskapsgrunner.

Se personvernerklæringen fra Microsoft for mer informasjon: <https://privacy.microsoft.com>.

---
title: Рекламні оголошення Microsoft в конфіденційному пошуку DuckDuckGo
category: Translated
order: 826
---

**DuckDuckGo забезпечує захист конфіденційності користувачів при перегляді рекламних оголошень.**

Для функціонування пошуку в DuckDuckGo ми співпрацюємо з багатьма різними компаніям-джерелами інформації (наприклад, з Microsoft для реклами, з Apple для карт і т. д.). Коли ви переглядаєте результати пошуку (включно з рекламними оголошеннями), ні ми, ні наші партнери не можуть зв'язати ваші запити з вами. Технічно це виглядає так: ми не зберігаємо персональні ідентифікатори (наприклад, IP-адресу) з вашими пошуковими запитами, а також пропускаємо через проксі-сервер всі запити до партнерів, що проходять через нас.

Коли ви покидаєте наш сайт, на вас поширюються правила інших сайтів, включно з їх методами збору даних. При отриманні рекламних оголошень від Microsoft ви також проходите через платформу Microsoft Advertising.

Для отримання додаткової інформації ознайомтеся з політикою конфіденційності DuckDuckGo: <https://duckduckgo.com/privacy>.

**Управління переходів по рекламних оголошеннях здійснюється рекламною мережею Microsoft.**

Корпорація Microsoft і компанія DuckDuckGo об'єднали свої зусилля задля створення унікального пошукового рішення, яке забезпечить надання вам актуальних рекламних оголошень, захищаючи при цьому вашу конфіденційність. Коли ви натисните на рекламне оголошення, надане корпорацією Microsoft, ви будете перенаправлені на цільову сторінку рекламодавця через платформу Microsoft Advertising. Після цього, Microsoft Advertising буде використовувати вашу повну IP-адресу і рядок агента-користувача, щоб можна було належним чином обробити кількість натисків на рекламу і стягувати плату з рекламодавця за розміщення оголошення.

Інші пошукові системи пов'язують вашу поведінку при натисканні рекламних оголошень з вашим профілем, який згодом можна використовувати для направлення вам цільових рекламних оголошень в цій пошуковій системі або в Інтернеті. На відміну від цього, коли ви натискаєте на оголошення, надане Microsoft, яке з'являється в DuckDuckGo, система Microsoft Advertising не пов'язує вашу поведінку при натисканні на оголошення з профілем користувача. Вона також не зберігає і нікому не передає ці дані, за винятком випадків, пов'язаних з бухгалтерським обліком.

Щоб отримати додаткову інформацію, ознайомтеся з політикою конфіденційності Microsoft: <https://privacy.microsoft.com>.
